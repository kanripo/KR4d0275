# -*- mode: mandoku-view; -*-
#+TITLE: 南澗甲乙稿
#+DATE: 2015-08-25 00:02:12.431242
#+PROPERTY: ID KR4d0275
#+PROPERTY: BASEEDITION WYG    
#+PROPERTY: JUAN 卷六
<pb:KR4d0275_WYG_006-1a>¶
欽定四庫全書¶
　南澗甲乙稿巻六¶
　　　　　　　　　　　　宋　韓元吉　撰¶
　五言絶句¶
　　遺直堂六首¶
蒿萊自輿臺松桂猶伯叔便合追孔林無庸號寒木¶
虬龍舞雲端風雨來海上尚想堂中人詩成一迴向¶
苦心有深思勁質無軟語賢科廢因公此事亘千古¶
<pb:KR4d0275_WYG_006-1b>¶
種木已如此高賢有餘思賴公酷似舅其誰羡牢之¶
鄭䖍骨已朽孔父天不遺他年從事賢手板空倒持¶
棟梁乃不取得地且深植妖嬈紫薇花歲晩猶伴直¶
　　夜宿斜溪聞杜鵑¶
解纜山銜日移舟雨暗溪無情子規鳥夢斷隔林啼¶
　　送龎祐甫五首¶
燕鴻望南飛春至還北去託食波浪中瀟湘幾回渡¶
遊子思故鄉天涯兩相逢時平甘卹緯定交各塗窮¶
<pb:KR4d0275_WYG_006-2a>¶
濯濯機中絲粲粲錦繡叚自非心同人千金孰肯換¶
江湖多青山舟楫長往還山色難送客不如住山間¶
中宵櫂謳發菰蒲翳明月月黑君忽行恐墮蚊龍窟¶
　六言絶句¶
　　題日出雨腳圖二首¶
絶壑春林映緑半山曉霧迷紅長憶西巖夢覺小舟欸¶
乃聲中¶
隱隱遙分樹色蕭蕭似聼風聲何處江傾海墮隔山霧¶
<pb:KR4d0275_WYG_006-2b>¶
白煙明¶
　　次韻趙公直題米元暉畫軸¶
天際歸雲挾雨江干亂木藏山耳冷似聼蕭瑟眼明驚¶
見孱顔¶
　七言絶句¶
　　春雪得小詩五首且約客登賞心亭¶
東牕坐愛枝間雪大似酴醿壓架花天氣更晴宜有月¶
夜深來看玉交加¶
<pb:KR4d0275_WYG_006-3a>¶
淮南山色一千里落水層城江更湍何地江山有如許¶
與君聊趁雪中看¶
臘前未見梅如雪春到還驚雪似梅可是天公有情思¶
便令花樹一時開¶
江南絶景賞心亭卧雪難尋舊畫屛白鷺洲前夜來雪¶
故應此畫勝丹青¶
竹爐聼雪坐蒲團長笑詩人不耐寒未辦貂裘走南陌¶
肯來高處一憑欄¶
<pb:KR4d0275_WYG_006-3b>¶
　　夜雪¶
爐水深紅蠟炬明打牕風雪正縱横瓦瓶旋注山泉滿¶
卻作瀟瀟細雨聲¶
伴眼文書細作行昬昬愁卧雪穿廊何人恰弄風前笛¶
錯認梅花到枕傍¶
　　詠晴¶
愁眼東西萬里情山雲斜度水風清客行歲晩忽春盡¶
看到枯林緑葉成¶
<pb:KR4d0275_WYG_006-4a>¶
　　春日書事五首¶
十年騎馬聼朝雞老竊州符簿領迷衙鼓不聞春睡足¶
閉門聊喜得幽棲¶
曉猿夜鶴寂無生春至山禽百種鳴歩繞新泉聊洗耳¶
由來心與地俱清(所居山下/得泉甚異)¶
極目亭邊花定開野棠山杏手親栽春風拂檻知何似¶
應記劉郎兩度來¶
憶上金華第一峯相君官重酒樽同夢尋絶壑誰重到¶
<pb:KR4d0275_WYG_006-4b>¶
零落山桃小院風¶
溪邊亂石蛟鼉卧煙裏千花錦繡圍記得年時作寒食¶
山橋吹笛雨中歸(山橋金華/山勝處)¶
　　晨興¶
北牕松竹夜蕭騷詩就呼兒進濁醪睡美不知新雨足¶
曉來南澗水聲高¶
　　聼雨¶
吚軋籃輿不計肩五更殘夢尚悠然紅油蓋重聼朝雨¶
<pb:KR4d0275_WYG_006-5a>¶
卻似西江坐釣船¶
　　題張幾仲所藏醉道士圖¶
何湏坐客總能文呼酒相逢日暮雲醉倒儘如狂道士¶
夜歸誰問故將軍(幾仲移節稽山淳熙庚子歲除前一日/㑹飲上饒傳舎觀圖戲書南澗翁韓某)¶
(無/咎)¶
　　浙江觀潮¶
江翻海涌勢難平鼇擲鵬鶱自不停端為君王洗兵馬¶
參旗井鉞萬雷霆¶
<pb:KR4d0275_WYG_006-5b>¶
　　太湖秋晩¶
片帆幾日下西風湖色秋容暮靄中買得鱸魚弔張翰¶
卧聼欸乃度垂虹¶
　　海門斜照¶
雲夢懸知八九吞銀山萬疊漲天門長江日落魚龍舞¶
古寺煙深鳥雀喧¶
　　武昌春色¶
樊山宫殿已成陳煙雨隂晴到處春花柳不知興廢事¶
<pb:KR4d0275_WYG_006-6a>¶
隔江相倚闘時新¶
　　七夕¶
銀河翻浪拍空流玉女停梭清露秋天上一年真一日¶
人間風月自生愁¶
　　秋懐十首¶
朝行佛屋魚千里暮借僧牀鷯一枝牕下秋蟲解人意¶
似憐羇客伴哦詩¶
酒熟橙黄盛物華重陽無客不思家鵝兒剪雪開巖桂¶
<pb:KR4d0275_WYG_006-6b>¶
鶴羽攅金散菊花¶
小雨驚秋滴夜䦨晴雲和日曉斑斑誰憐客舎塵埃㡳¶
猶得西湖一兩山¶
何許砧聲清夢回丁東猶作珮環猜巻簾風露涼如水¶
端為嫦娥向此來¶
城外秋荷一半黄尚餘疎柳照回塘江南㡳許風光好¶
塞鴈來時未有霜¶
右手持杯左不空蟹螯已作雪䝉茸秋風莫起鱸魚夢¶
<pb:KR4d0275_WYG_006-7a>¶
未似先生阿堵中¶
八月濤頭舊有名今年潮淺岸纔平應緣享帝千靈在¶
豫使魚龍不敢鳴¶
塞草初黄邊馬肥邊塵莫便向南飛江頭鶴唳秋風起¶
看取隂山六騎歸¶
江南四百八十寺未扺西湖勝處多不用樓臺帯煙雨¶
只看宫殿壓晴波¶
閉户跏趺意已清爐香燒盡一燈明空庭葉落知多少¶
<pb:KR4d0275_WYG_006-7b>¶
一任西風百種聲¶
　　聖政更新詔書正告訐之罪因得小詩十首(案通/鑑續)¶
　　(編紹興二十五年十月秦檜死黜檜姻黨十一月/釋趙汾及李孟堅王之竒等自便十二月復張浚)¶
　　(胡寅張九成等二十九人官徙李光胡銓于近州/二十六年正月追復趙鼎鄭剛中等官此詩所謂)¶
　　(十年言路皆支黨雷州司户卻生回/衛公精爽故依然皆記其事謹附識)¶
惡復凶終事久知豈知聖斷不踰時小儒未歎周南滯¶
但喜逢人敢説詩¶
桓温將死謝安起霍氏初除魏相來誰與聖君安大業¶
<pb:KR4d0275_WYG_006-8a>¶
巍巍廊廟可無材¶
聖朝遂失誅元載公議猶能去霍山落膽徒聞温御史¶
不知睿意在羣姧¶
元祐諸公秉國鈞詔條先請恵吾民孤雛腐䑕何勞逐¶
準擬朝廷政事新¶
金貂七葉誰能必石槨三年計自愚得鹿覆蕉真一夢¶
求魚緣木信狂圖¶
獻可爭先詆荆國瑩中居首論莆陽十年言路皆支黨¶
<pb:KR4d0275_WYG_006-8b>¶
前無一語譏安昌(支黨用/詔語)¶
近聞羔鴈已成羣藻鑒渠能涇渭分急士且湏侯雍齒¶
得賢端可吏朱雲¶
刺字幾漫冠欲塵向來浮薄自紛紛爾曹胸次多周孔¶
忍作銅山破賊文¶
荆棘誰令滿路栽雷州司戶卻生回獨憐陽陸真天命¶
不見承平公道開¶
潮陽初謫八千里中令俄成十九年地下修文應泚筆¶
<pb:KR4d0275_WYG_006-9a>¶
衛公精爽故依然¶
　　卧病¶
有身自覺皆為患了事從來卻號癡貧裏定知强徤樂¶
未妨斗酒百篇詩¶
　　夜宿青陽旅舎起觀林端積雪半消疑山&KR0552;盛開¶
風巻千林夜雪晴九華山下月微明不湏更覓唐昌蘂¶
樹樹瓏璁玉刻成¶
　　去草¶
<pb:KR4d0275_WYG_006-9b>¶
永日荒園獨荷鋤草根藤蔓喜無餘誰憐仲舉平生志¶
卻學齊民種樹書¶
　　偶興四首¶
桂花飄盡菊花黄閑對芳叢靜愛香堂下草深湏一丈¶
㑹看春意滿池塘¶
小園無數菊花開準擬花殘便見梅不恨無花正無酒¶
敲門誰送一樽來(時有遠/客恵酒)¶
江南菊少開金色只有霜葩雜御黄乞得黄花真愛惜¶
<pb:KR4d0275_WYG_006-10a>¶
明年賸種壓羣芳¶
愛水仙成百計栽三年一笑漸能開金銀豈是吾家物¶
借我虛名付酒臺(世言水仙一/移三年乃開)¶
　　市人有弄虎者兒軰請觀飼以豚蹄覩其攫噬戲¶
　　作四絶句¶
耽耽出柙小於菟猶意他年見畫圖養汝由來得無患¶
卻驚赤手競編鬚¶
呀然一嘯朔風生兒女窺簾笑且驚檻内應憐只搖尾¶
<pb:KR4d0275_WYG_006-10b>¶
山中不記舊横行¶
長年肉食定何功乞汝豚蹄且慰窮猿臂將軍應老矣¶
南山忽憶夜彎弓¶
熒熒目色為生寒蠻獠歌呼意自閒莫倚便能探虎穴¶
勢早還長越王炎¶
　　俸金既盡家人問所質物戲答¶
十載棲遲櫑具客一生憔悴扊扅歌典衣不為沽春酒¶
平昔無詩慱飯籮¶
<pb:KR4d0275_WYG_006-11a>¶
　　讀周瑜傳¶
年來三十過平頭笑卻周郎卻自羞但得小喬歌一曲¶
未湏辛苦向荆州¶
　　乘潮遇順風¶
忠信平生自可期江神于我定相知順風鼓棹潮如席¶
世事由來卻險巇¶
　　山行二首¶
晴日烘林百草香杖藜徐歩興何長殘花的皪明幽徑¶
<pb:KR4d0275_WYG_006-11b>¶
老笋參差出斷牆¶
春來南澗水初生鷗鳥逢人自不驚歩繞幽花隨樹歇¶
望尋高柳趁隄行¶
　　行汴渠中¶
東海桑田未可期隋河高岸已鋤犁樓船錦纜知無地¶
枯柳黄塵但古隄¶
　　剡溪道中五首¶
擬賦歸田未有田春風聊泛剡溪船青山滿眼留儂住¶
<pb:KR4d0275_WYG_006-12a>¶
處士茅茨阿那邊¶
戴家家住此溪頭買酒尋春得勝遊夾岸楊花渾似雪¶
不應興盡便回舟¶
平潮恰恰亂蛙鳴斷送江南春雨晴緑縠細看桑眼破¶
紫茸還見草心生¶
心隨天末江波遠愁似沙津柳帯長向晩飛花度牆影¶
半晴煙雨發山光¶
抱琴不作王門客晉代高風只此人故老㡳湏三上疏¶
<pb:KR4d0275_WYG_006-12b>¶
竹林諸子未天真¶
　　隱靜山二首(乾道戊子七/月旦日題)¶
山鎖松行一逕遙峰迴樓殿更岧嶤飛來雙鶴知何處¶
只有泉聲下碧霄¶
海上蟠桃手自栽紅塵一墮隔蓬萊風帆弱水無由到¶
乞我當年渡海杯¶
　　狼山¶
天外竒峰認九華路人指㸃是狼牙他年刻石題車馬¶
<pb:KR4d0275_WYG_006-13a>¶
㑹遣山前屬漢家¶
　　初見龜山塔¶
煙裏微茫第一山眼明白塔俯滄灣塵埃滿面三千里¶
一笑相看似夢間¶
　　山口道中¶
芳草連雲水拍溪春山樹樹子規啼東風何事催行客¶
偏遣殘紅趁馬啼¶
　　望靈夀致拜祖塋¶
<pb:KR4d0275_WYG_006-13b>¶
白馬岡前眼漸開黄龍府外首空回慇懃父老如相識¶
只問天兵早晩來¶
　　宿石橋聞水聲¶
野橋曲折渡千回古寺懸知水面開一夜寒聲喧客枕¶
卻疑風雨轉山來¶
　　洞溪絶句三首¶
桃李欲開天雨雪二月山城無柰寒賴爾狐裘來送質¶
更湏樽酒放愁寛¶
<pb:KR4d0275_WYG_006-14a>¶
杏花無數連村落也有人家掛酒旗春色撩人只供醉¶
卻怕風吹易醒時¶
溪流直傍長堤去繚亂半山桃李花極知渡口好春色¶
卻下扁舟歩晩沙¶
　　西湖絶句戲題¶
淺白深紅幾樹花波光浮動竹交斜怪來詩思清人骨¶
知是西湖處士家¶
流水當階山對門擬尋茅屋住荒村誰憐九里松間路¶
<pb:KR4d0275_WYG_006-14b>¶
猶有人間市井喧¶
人道西湖一曲屛只應真色畫難成柳隄竹塢無窮意¶
更著荷花百媚生¶
　　渡河有感¶
衮衮河流到㡳黄誰言一葦便能杭傷心擊楫無人會¶
舉酒回頭酹太行¶
　　同翁子功之平江午憩涵山淨慈寺¶
蘋花吹盡藕花香日落風生水面涼淨洗扁舟載明月¶
<pb:KR4d0275_WYG_006-15a>¶
共君長嘯飲湖光¶
　　曇花亭供茶戲作二首¶
問訊高真此住家伊蒲未辦且煎茶故應一笑來迎我¶
五百瓶中總是花¶
一聲鍾磬有無中樓閣山林本自空不向雲端呈伎倆¶
猶來盞裏現神通(是夕始聞鍾聲/而金燈不現)¶
　　夜宿玉虚宫小軒正對歩虚峯道士云天寶三年¶
　　有慶雲見且山呼萬歲始詔建黄帝祠封為仙都¶
<pb:KR4d0275_WYG_006-15b>¶
　　山敕書今亡¶
檻外風高霜月明歩虚山裏歩虚聲罷琴刻燭初長夜¶
又得人間一夢清¶
封禪空餘不死名華清宫裏望長生閒雲强作人間瑞¶
更有山呼萬歲聲¶
龍虎驅馳戰阪泉荆山鼎就更昇天軒轅到處存遺跡¶
忍使君王不學仙¶
　　溪山堂次韻¶
<pb:KR4d0275_WYG_006-16a>¶
溪岸人家高下居繞溪雲樹雜煙蕪故應曲水傳佳句¶
還喜青松入畫圖¶
　　又溪山堂次韻四首¶
堂前松竹挺千軍堂外青山萬馬羣横䇿時來按文陣¶
要湏筆力起風雲¶
瀲瀲溪光白鳥前昬昬雨腳暮雲邊一年風景君應記¶
五月來看競渡船¶
九衢塵土鬢毛蒼只有溪山意味長但得楓林供欸乃¶
<pb:KR4d0275_WYG_006-16b>¶
猶勝斗酒慱伊涼¶
梅子青青杏子紅繞城荷葉已掀風莫嫌春盡無花柳¶
猶得清樽阿堵中¶
　　紫極觀二首¶
小雨輕雲卻解晴菰蒲衝浪過船聲已無桃李占春事¶
濃緑滿山風更清¶
楊柳花飛杏子新園林無地可留春卻尋風雨江邊路¶
慚愧煙霞物外人¶
<pb:KR4d0275_WYG_006-17a>¶
　　漢光武廟¶
涿郡漁陽此路分用兵諸將總如神白頭浪説闗中事¶
鄧禹當年已笑人¶
　　賀子忱抱膝庵二首¶
紫橐光華穩致身㑹看功業上麒麟丈人久悞人間世¶
莫忘他年蕙帳春¶
紅覆薫籠錦不如萬株相倚占春餘小牕睡足花隂裏¶
何似天香下玉除¶
<pb:KR4d0275_WYG_006-17b>¶
　　釣臺¶
璜溪亦有釣魚人一笑鷹揚掃戰塵不㑹先生辭漢祖¶
投竿深坐此江濵¶
　　答人問易¶
隂陽妙用表三才卻問隂陽㡳許來若識隂陽由動靜¶
何人更作有無猜¶
　　鐵鏡贈仲儼¶
石門江畔鴈山前芥室遙知更豁然百鍊精明真是鐵¶
<pb:KR4d0275_WYG_006-18a>¶
不妨照破野狐禪¶
　　明老惠炭戲以二小詩¶
雪裏難逢送炭人地爐炙手便生春酸寒東野真堪笑¶
解道曲身成直身¶
道人作戲每逢場一束烏薪發電光便使樽前化紅䄂¶
不妨笑殺許旌陽¶
　　訪呉元鼎如村五首¶
野竹漫山水漫門未離城市卻如村何湏更問柴桑陌¶
<pb:KR4d0275_WYG_006-18b>¶
三徑雖寒菊尚存¶
我住城南君在西柴門草長與人齊不妨共踏溪津路¶
日日雲山入杖藜¶
經旬泥潦路難乾煙裊長林雨暗山常笑詩人愁屋漏¶
卻思寒士與千間¶
昔年曾歎馬相如才氣飄飄賦子虚未怪家貧徒四壁¶
先生四壁僦人居¶
我生甲子幸君同君自&KR0751;仙我秃翁要拍銅鞮論歲月¶
<pb:KR4d0275_WYG_006-19a>¶
莫嫌相對只詩窮¶
　　史十伯强浮沉市廛自號道人而筆力議論不可¶
　　掩抑豈隱者耶觀其詩巻贈以絶句二首¶
未容君識得君詩添我幽栖一段竒㑹有吹嘘天上去¶
沈香亭北要新詞¶
頭上塵冠豈易彈匣中長劍篋中丹放懐風月真餘事¶
好向朝廷䇿治安¶
　　次韻李平叔直舎竹二絶句¶
<pb:KR4d0275_WYG_006-19b>¶
寒梢到地不肯屈迸筍出簷還作行故應餘韻占風月¶
要自勁節含氷霜¶
詩翁愛竹有佳句詩就移官可柰何密葉歲寒應更好¶
賸來和雪看婆娑¶
　　姜特立寄詩編為賦四首¶
十載文場未奏功鶡冠一笑且舂容遙知横槊荻蘆岸¶
海闊蛟鼉赶筆鋒¶
少年耽句千篇在老境忘言半偈無失喜因君還絶倒¶
<pb:KR4d0275_WYG_006-20a>¶
但驚寒雀費隋珠¶
榕葉青青荔子紅三山十寺粤王宫誦君好句渾如畫¶
寄我清遊夢想中¶
宋景文為工學問賀方回亦擅詩歌半山人去東坡没¶
妙墨空嗟楯上磨¶
　　重午齋宿讀蔡迨文編以酒饋之¶
長安米賤不難居玉署金閨有直廬指日君王嗟見晩¶
凌雲誰似馬相如¶
<pb:KR4d0275_WYG_006-20b>¶
沈香亭上未傳宣斗酒揮毫自百篇硏雪新蒲甌弄碧¶
遙知獨酌意悠然¶
　　九日送酒與朱元晦¶
平生愛酒陶元亮曾繞東籬望白衣㡳事秋來猶止酒¶
重陽湏插菊花歸¶
老大相望寄一州故人鄙我倦追遊應知命駕無千里¶
惆悵山堂暮雨秋¶
　　航弟自廣潤省墳金華作二絶句送之¶
<pb:KR4d0275_WYG_006-21a>¶
族緒彫零不計年户曹一眷更蕭然恨無收斂冠巾計¶
送汝安心隱坐禪¶
烏𤣥鵠白從來事免角龜毛本自無日用不知何許是¶
漫言實相與空虚¶
　　送沈信臣赴試南宫五首¶
山城寒陟夜飛霜楓葉青紅帯夕陽夾道梅花有春色¶
不妨衝雪到錢塘¶
僕射呉興自世家迺翁勲業著金華似聞玉座詢名字¶
<pb:KR4d0275_WYG_006-21b>¶
㑹伏青蒲掌白麻¶
共踏槐花記昔年一彎新月夜移船君行為問靈泉水¶
夢到松林石壁前¶
漫仕雖同官事殊故人來徃未全疎因君時一論文字¶
難我窮年困簿書¶
吾謀不用可無人小技文章亦有神一第區區兒戲耳¶
請君折取桂為薪¶
　　次韻石林見貽絶句四首¶
<pb:KR4d0275_WYG_006-22a>¶
平昔勲名歩玉除碧油幢下見懸車定知他日平泉記¶
不數當年種樹書¶
敢從州縣歎徒勞斗米真成費束蒿一醉石林巖下月¶
世間無復武陵桃¶
青山白水對開簾佳句中邊勝蜜甜機杼由來千丈錦¶
區區割截笑江淹¶
先生徳業萬人雄尋尺猶收爨下桐乞與朱絃弄流水¶
坐聼巖壑起松風¶
<pb:KR4d0275_WYG_006-22b>¶
　　次韻沈明遠春盡書事¶
街槐園柳緑初連花盡春歸思黯然密葉鳴琴清夢斷¶
白雲雙眼暮山前¶
　　次韻子雲春日雜興五首¶
馬上還逢江上春冷煙和雨作紅塵不堪柳絮催行客¶
也有桃花似故人¶
鶗鴂鳴時春事空菰蒲葉小未成叢已拚江草無情緑¶
不柰山花恣意紅¶
<pb:KR4d0275_WYG_006-23a>¶
瓦盆傾酒未全貧歲歲田家肯負春不恨酒醒花落去¶
花開酒盡最愁人¶
緑隂池沼亂鶯流眼㡳春來鬢卻秋不用黄金買白日¶
待尋三徑作歸休¶
山如眉緑畫新就江似蒲萄始潑醅收拾風光付佳句¶
此行嗟我未空回¶
　　又次韻子雲春日絶句三首¶
亂離誰意有新春共醉春&KR0777;能幾人但道沙場無匹馬¶
<pb:KR4d0275_WYG_006-23b>¶
便驚羅綺總爭新¶
春來殘雪自消簷只有愁人鬢雪添未省雙鞬談豹略¶
且聼紅䄂唱香奩¶
日月行天自漢家十年京洛恨無涯兒童不識鄉園事¶
競説江南春後花¶
　　次韻子雲寄楊仙姑酒絶句二首¶
海上氷漿冠八州舊傳仙姥下層樓一樽壓倒長安市¶
白墮青春未解愁¶
<pb:KR4d0275_WYG_006-24a>¶
蒲萄㡳用慱涼州有酒逢春更上樓留取楊家風味客¶
對牀來此話離愁¶
　　次韻子雲中秋見寄二首¶
風雨經時憶對眠秋聲愁絶鴈横天未應放卻西樓月¶
得酒寧湏問聖賢¶
水繞孤城意自由遠山無數鬱相繆月明又作中秋好¶
白髪相望在兩州¶
　　次櫂歌韻¶
<pb:KR4d0275_WYG_006-24b>¶
宛宛溪流九曲灣山猿時下鳥闗闗釣磯茶竈山中樂¶
大隱蒼屛日月閒¶
　　次韻趙文鼎同遊鵝石五首¶
繚繞雲山溪水南溪光溶漾滴晴嵐不知日暖花爭艷¶
但覺風和酒易酣¶
桃花臨水喚人看花在嶙峋翠石間莫惜持杯酬爛漫¶
更湏持杖俯潺湲¶
長憶湖山天意新詔恩大尹宴羣臣休尋輦轂紛華夢¶
<pb:KR4d0275_WYG_006-25a>¶
且作林泉自在人¶
瀲瀲煙波帯月華渡頭江迥兩三家細傾社甕鵝兒酒¶
共聼山村楊白花(是日/社)¶
幾年家住玉溪頭乘興時來上釣舟古寺幽情未曾到¶
尋春一為野僧留¶
　　入冬苦雨禱晴幸應劉若訥恵詩為賀因次其韻¶
雨餘雲杪澹踈星老病窺簾眼自明農事已知今歲好¶
天公賸放十分晴¶
<pb:KR4d0275_WYG_006-25b>¶
酒難忘處能消日雨不愁時任戴星欲和新詩無好語¶
竹牕燈火夜晶熒¶
燈花作喜夜來占樓角初晴月似䥥便説市亭新酒美¶
好風寒日舞青帘¶
麥田秋過未休工䆉稏如雲白雨中乞得晴明三十日¶
披襟可詠快哉風¶
　　次韻鄭守舜舉喜雪四首¶
好雪相仍歲又除豐年瑞事總堪書未嫌款段追千騎¶
<pb:KR4d0275_WYG_006-26a>¶
化作張仙跨白驢¶
使君仙骨迥無儔合上瓊樓倒玉舟雪裏漁簑詩更好¶
盛傳僧舎與歌樓¶
銀似豪家没柰何玉成高壘更巍峩殘年共擬看三白¶
酌我從今未厭多¶
湘吳醇酎愜兼衣多病難禁玉斚飛月下更期看國艶¶
凌波那更舞江妃¶
　　鄭守用前韻見示因亦和答四首¶
<pb:KR4d0275_WYG_006-26b>¶
臘裏三看雪滿衢使君當奉十行書先生履敝人應笑¶
泥滑東家許借驢¶
九陌歌呼屬後遊一簑風景付漁舟相逢且向南溪看¶
玉作靈山萬石樓¶
振廩縻金氣自和政聲誰為勒嵯峩牛羊壠上飢民絶¶
鵝鴨池邊勇士多¶
天巧由來不露機冰澌剪出萬花飛瓊璫似識漢川女¶
瑤瑟更逢湘浦妃¶
<pb:KR4d0275_WYG_006-27a>¶
　　次韻務觀城西書事二首¶
臘盡雪晴春欲柔濛濛烟柳認𤓰洲潮生潮落無窮事¶
江水東西不限愁¶
川搖百艇陸千車多是淮南避地家黄紙赦來戎馬去¶
兒歌婦笑摠呦啞¶
　　次韻王季夷時同宿蔣山¶
北山應見太清年興廢由來亦偶然自我得之還自失¶
老禪刀尺尚相連¶
<pb:KR4d0275_WYG_006-27b>¶
草堂一壑轉山腰杖䇿無因隱士招蕙帳只應容我老¶
冷猿孤鶴夜寥寥¶
當年丞相讀書林誰識更張萬事心壠上牛羊共回首¶
插天喬木暮隂隂¶
　　墨梅二首¶
西北佳人絶代姿傾城傾國未為竒自然氷雪生顔色¶
不用人間朱粉施¶
影落寒塘月照時夢為蝴蝶繞高枝畫工欲畫無窮意¶
<pb:KR4d0275_WYG_006-28a>¶
不道幽人賸得知¶
　　栽梅¶
人將粧額半凌晨天與仙風自絶塵歲晩相逢有如此¶
為君傳取雪中真¶
　　暉仲恵梅花數枝¶
霜餘不用怨年華已有寒梅一兩花眼冷故知春意動¶
瓦缾終日看横斜¶
莫問南枝與北枝幽香先與小春期直從的皪寒梢數¶
<pb:KR4d0275_WYG_006-28b>¶
看到飄零似雪時¶
江上春風幾日回一枝先傍小堂開恨無冷艶連天白¶
已有生香特地來¶
賸買青春不費錢眼明江靜月爭妍詩人每負梅花債¶
屈指今年第一篇¶
　　蠟梅二首¶
白璧黄金取意裁極知變態自江梅風流一様香仍好¶
共趁春前臘後開¶
<pb:KR4d0275_WYG_006-29a>¶
未愜籬東染御黄天香特地剪蜂房應憐雪裏昭君怨¶
洗盡鉛華試佛粧¶
　　燕山道中見桃花¶
今日風横車少塵巻帷聊看塞垣春已驚漠漠花經眼¶
也有濛濛絮撲人¶
　　去歲得黟江縣牡丹數種今年開一枝蓋白者譜¶
　　中所謂水晶毬也¶
黟江新様水晶毬冰雪肌香體㬰柔彈壓風光知第一¶
<pb:KR4d0275_WYG_006-29b>¶
酴醿玉蘂見應羞¶
　　汴都至南京食櫻桃¶
銀盤日日飽朱櫻不負歸轅過兩京身到江南梅未熟¶
故園風味夢闗情¶
　　以雙蓮戲韓子師¶
雨洗風梳兩闘新凌波微歩襪生塵真成紅玉嬌相倚¶
不減昭陽第一人¶
並舞連歌意態新水晶宫裏向無塵一時風月誰能許¶
<pb:KR4d0275_WYG_006-30a>¶
要是君家兩玉人¶
　　種竹¶
香苞吹盡翠成圍牆角蕭蕭一徑微已喜軒牕無俗韻¶
更憐風月有清輝¶
　　謝陳秀才送詩¶
偶因借得官書讀小札于君一向疎忽寄江湖詩百紙¶
梅花擔上雪晴初¶
　　用梁士衡韻還鄧器先道中詩巻¶
<pb:KR4d0275_WYG_006-30b>¶
夢繞江南雲水鄉麻姑壇下月如霜風光景色一千里¶
都在君家古錦囊¶
　　悼老瓊二首¶
歌舞相從六換年秦筝已斷不能絃荷花滿眼垂楊緑¶
腸斷清宵月正圓¶
江水東流湖水西水邊花落夢回時南屛山下風吹土¶
猶作蕭蕭暮雨垂¶
　　紙鳶¶
<pb:KR4d0275_WYG_006-31a>¶
排風決起閙羣兒勢力由來一線微天上鵷鸞徒似耳¶
郤驚遮日傍雲飛¶
　　廬山霽色¶
山北山南佛寺開煙銷日出更崔嵬讀書誰伴謫仙老¶
沽酒要湏陶令來¶
　　靈隠冷泉¶
山涵水影兩空明水到山前百尺清洞裏臞仙應一笑¶
抱琴時為寫寒聲¶
<pb:KR4d0275_WYG_006-31b>¶
　¶
　¶
　¶
　¶
　¶
　¶
　¶
　南澗甲乙稿巻六¶
